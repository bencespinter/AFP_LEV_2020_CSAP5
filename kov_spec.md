
# [2D_Game_Project_T5](https://github.com/bencespinter/AFP_LEV_2020_CSAP5/tree/main/2D_Game_Project_T5 "2D_Game_Project_T5") - Követelmény Specifikáció

## Áttekintés
A cél egyolyan játék létrehozása, ami segíti a fiatalok képességfejlesztését játékos formában. Célunk, hogy a gyerekek a lehetőleg kreatívan gondolkodjanak és fejlesszék az ügyességüket, mindezt játékos formában ezáltal színesebbé válik a fejlődés. A játék lehetőleg több platformon hozzáférhető legyen. A fejlesztés ingyenes lesz, ezért bárki bárhonnan le tudja majd tölteni. Különböző szinteken eltérő nehézségű pályákon, ellenség beiktatásával és kincs szerzéssel próbára teheti a tudását. Minden pálya után az adott személy láthatja, hogy mennyi pontot szerzett.

## Jelenlegi üzleti folyamatok
A gyermekek számára egy színes, szórakozató, de emellett oktató játékot biztosítani, amely logikai feladványokkal, fejtörőkkel fejleszti képességeiket. Akár kisebbeknek és nagyobbaknak is lehetőségük lesz saját tervezésű pályák létrehozására, kialakítására és ezt egy social hub-ra való feltöltésre és a játékosok között való megosztásra. A megosztott pályáknak lesz egy leaderborad-ja, ezáltal egy kis verseny alakulhat ki közöttük. 


## Igényelt üzleti folyamatok
Tervezünk egy kezdőfelületet, amin a felhasználó regisztrálhat vagy bejelentkezhet. Ezt követően a felhasználó átkerül a képernyőtervben látható a központi felületre, ahol elkezdheti a játékot, vagy átmehet a social hub-ra. A menüsávban látható lehetőségek: értesítések, beállítások és profil. Az értesítésekben láthatóak a legutóbb elért pontszámok és azok a rekodok, amiket megdöntöttek. Rájuk kattintva az adott pálya leaderboardja láthatóvá válik. A beállításokban lehet hangerőt, alapértelmezett nehézségi fokot beállítani, továbbá lehet grafikus témát választani, illetve kijelentkezni. A profilban képes a felhasználó beállítani saját profilképét, játékban megjelent nevét és megjelölni a kedvenc pályáját.

## Vágyálom rendszer
A cél egyolyan játék létrehozása, ami segíti a fiatalok képességfejlesztését játékos formában. Célunk, hogy a gyerekek a lehetőleg kreatívan gondolkodjanak és fejlesszék az ügyességüket, mindezt játékos formában ezáltal színesebbé válik a fejlődés. A játék lehetőleg több platformon hozzáférhető legyen. A fejlesztés ingyenes lesz, ezért bárki bárhonnan le tudja majd tölteni. Különböző szinteken eltérő nehézségű pályákon, ellenség beiktatásával és kincs szerzéssel próbára teheti a tudását. Minden pálya után az adott személy láthatja, hogy mennyi pontot szerzett..

## Funkcionális követelmények
A felhasználó a program elindítása után a bejelentkező illetve regisztrációs felület fogadja, ahol ki tudja választani, hogy mit csinál. Regisztrációkor meg kell adni pár alapvető adatot (Név, email, jelszó). Ha a bejelentkezés gombra kattint akkor be kell írni a email címet és a jelszót. Ha sikeresen regisztrált vagy bejelentkezett, akkor máris elérhető neki minden funkció, középen megjelenik a játék indítása, illetve a social hub gomb. Ha rákattintunk a játék indítása gombra, akkor elindul a játék az alapértelmezetten beállított pályával. Ha a social hub-ra kattintunk, akkor a social hub felülete jelenik meg. Ha a beállítások gombra kattintunk, akkor elérhetővé válik a profilkép feltöltési lehetőség, becenév módosítása, zene hangerejének módsosítása és a grafikus felület változtatására a lehetőség. 

## Jelenlegi helyzet
Új játékokra mindig szükség van. Ha a felhasználóknak tetszik egy fajta játék, szeretnének találni olyan hasonló játékokat, amik csak elvben ugyanazok, de vannak újítások benne. Pl:

-   karakterekben
-   pályákban
-   pontozási módokban
-   összeszedhető tokenek/szimbólumokban való változtatások, melyektől a játék megváltozik, ettől újnak számít. A felhasználóknak mindig lesznek új és új igényeik, ezek létrehozása kielégíthetik az igényeiket. Fontos a játékok korszerűsítése és optimalizálása.

## Fogalomtár
-   Reszponzív felület: Mindig igazodik a felület a képerányhoz.
-  Social hub : Egy közösségi felület, ahol a felhasználók megoszthatják a pályáikat és lájkolhatják másokét.
-   Beállítások: Itt lesz lehetőség a zene hangját állítani.
-   Pálya választó: Itt lesz lehetőség a már fel oldott pályák végig vitelére.
-   Feloldott pályák: egy pálya akkor lesz "feloldva" ha az elötte lévő szintet sikeresen meg csináltuk
-   Karakter választó: A felhasználónak lehetősége lesz 2 karakter között választani.
-   Ellenfelek: Mozgó ellemek amiket ellkell kerülni azért vannak a játékban hogy nehezítsék a játékot .
-   Csapdák: Statikus ellenfelek akik nem mozognak fix pozícióban vannak.
- Profil : Ide tölthetünk fel profilképet, nick nevet
- Nick name: másnéven becenév

## Rendszerre vonatkozó törvények


### Általános Információk

Az Alkalmazáshoz való hozzáférést és annak használatát az alkalmazandó jogszabályok és a jelen Felhasználási Feltételek és Adatkezelési tájékoztató (a továbbiakban Felhasználási Feltételek) szabályozzák. Az Alkalmazást letöltők és használók (a továbbiakban: a Felhasználók) elfogadják a jelen Felhasználási Feltételeket. Amennyiben ezen Felhasználási Feltételeket és Adatkezelési Tájékoztatót nem fogadják el, nem jogosultak a regisztrációra és az Alkalmazás használatára.

A jelen Felhasználási Feltételekre a magyar jog az irányadó, tekintet nélkül a nemzetközi magánjog előírásaira. Az Alkalmazás Felhasználói kifejezetten hozzájárulnak ahhoz, hogy a jogvitákra a magyar hatóságoknak és bíróságoknak legyen kizárólagos joghatóságuk a magyar jog alapján.


### Szellemi tulajdon

Az Alkalmazás és valamennyi kapcsolódó védjegy, szerzői jogi alkotás és egyéb – akár bejegyzett, akár be nem jegyzett – szellemi tulajdon (a továbbiakban együttesen: Szellemi Tulajdon) tulajdonosa az EKE és/vagy EKE Szolgáltató, valamint az alkalmazáshoz kedvezményt nyújtó partnerek. A Felhasználók az Alkalmazást a Szellemi Tulajdon maximális tiszteletben tartásával jogosultak használni. A Szellemi Tulajdon kiterjed különösen, de nem kizárólagosan valamennyi szoftverre, logóra, márkajelre, márkanévre, fényképre, szövegre, grafikára, adatbázisra. A Szellemi Tulajdonnak tilos bárminemű megsértése, bitorlása, másolása, átdolgozása és tilos azt bármilyen egyéb módon megsérteni, azt jogosulatlanul felhasználni, továbbadni, megterhelni, azzal bármilyen módon rendelkezni, visszaélni. Ezen szabályok megsértése az Alkalmazás használati lehetőségeinek azonnali hatályú megszüntetése mellett a megfelelő jogi lépések megtételét – beleértve esetleges büntetőjogi lépések megtételét is – vonja maga után a Felhasználóval, más jogsértő személlyel szemben a Tulajdonos és/vagy a Szellemi Tulajdon egyéb jogosultjai által.


### Használat

Az Alkalmazás Felhasználói 6 éven felüli természetes személyek lehetnek. Az Alkalmazás díjmentesen vehető igénybe, kizárólag privát, azaz nem üzletszerű módon és célra, kizárólag a jelen Felhasználási Feltételek szerint. Az Alkalmazás letöltéséért és használatáért az adatforgalmat biztosító szolgáltató külön díjat számíthat fel. Az ezzel kapcsolatos esetlegesen felmerülő költségek a Felhasználót terhelik.

A Felhasználási Feltételek és az Alkalmazás működésének a módosítására, az Alkalmazás működésének a megszüntetésére a Tulajdonos bármikor jogosult, a Felhasználó előzetes értesítése nélkül. Az Alkalmazáshoz való hozzáférést a Tulajdonos bármikor visszavonhatja akár az adott Felhasználóra nézve, akár szélesebb körben vagy teljes körűen előzetes értesítés, figyelmeztetés nélkül.


### Felelősségi szabályok

A Tulajdonos fenntartja magának a jogot arra, hogy amennyiben valamely Felhasználó részéről bármilyen manipulációt, tömegesen generált letöltést, illetve az Alkalmazás szellemével bármilyen módon összeférhetetlen vagy azt sértő magatartást tapasztal, vagy ennek megalapozott gyanúja felmerül, úgy a Felhasználót azonnali hatállyal kizárja az Alkalmazás felhasználói köréből.

Az Alkalmazáshoz kapcsolódó adatbázis módosítása kizárólag az Üzemeltető által, illetve az Alkalmazást üzemeltető webkiszolgálón keresztül lehetséges. Bármilyen külső, nem az Alkalmazás részeként elérhető eszközzel történő beavatkozás a Felhasználó azonnali kizárását eredményezi.

Ha a Felhasználó az Alkalmazást használat közben bezárja, vagy ha a kapcsolat (bármely okból) megszakad a kiszolgáló webhelyével, abban az esetben az adatok elvesztéséért a Tulajdonos semmilyen felelősséget nem vállal. A Tulajdonos és az Üzemeltető a rendelkezésére álló eszközökkel biztosítja, hogy az Alkalmazás használata technikai szempontból biztonságosnak minősüljön. Az Alkalmazáshoz való csatlakozás miatt bekövetkező károkért, az internetes hálózat esetleges üzemkimaradásából, az elérési út hibájából, bármely nem várt technikai hibából eredő adatvesztésért, vírusból, vagy más károkért a Tulajdonos nem felelős. A Felhasználóknak minden esetben fel kell mérniük, hogy rendelkeznek-e az Alkalmazás használatához szükséges ismeretekkel, technikai követelményekkel és teljesítményekkel.


### Technikai követelmények

Az Alkalmazás használatához szükséges technikai feltételek: Android operációs rendszer 4.0.3 vagy későbbi verziójával ellátott mobiltelefon vagy iOS operációs rendszer 9.0 vagy későbbi verziójával ellátott mobiltelefon, valamint minimum 100 MB szabad tárhely és a használathoz megfelelő sávszélességű internetelérés. A technikai feltételeket az Alkalmazás letöltéséhez és használatához a Felhasználónak kell teljesítenie. A technikai feltételek nem teljesüléséért a Tulajdonos nem vonható felelősségre. Ugyanígy nem vonható felelősségre a Tulajdonos az Alkalmazás használatából a készüléken bekövetkező adatvesztésért, meghibásodásért. A Tulajdonos kizár minden kártérítési felelősséget az Alkalmazáshoz csatlakozó minden külső szerver által nyújtott (kiemelten Facebook adatok átvétele) vagy megjelenített adattal, információval kapcsolatban is.

Az Alkalmazás telepítéssel, bizonyos funkciói pedig regisztrációt követően vehetők használatba. A telepítés kizárólag a Google Play vagy az Apple App Store felületén keresztül engedélyezett.

Az Alkalmazás verziózott, a mobiltelefonon futó operációs rendszer – beállításoktól függően – rendszeresen keres frissítéseket. Amennyiben az Apple App Store, illetve a Google Play-en elérhető frissítés, az operációs rendszer felajánlja a frissítés lehetőségét. Az Apple App Store, illetve a Google Play és az operációs rendszer működéséért a Tulajdonos semmilyen felelősséggel nem tartozik.

Mobilkészülék cseréje során az Alkalmazás ismételt letöltése szükséges. Az új letöltés azonban nem igényel újabb regisztrációt és a korábbi, Alkalmazásban tárolt információk is elérhetőek maradnak bejelentkezést követően. Mobiltelefonszám cseréjekor a Felhasználónak nincs teendője az Alkalmazással kapcsolatban.


### Regisztráció és tárolt adatok

A regisztráció két módon lehetséges: Facebook azonosító segítségével vagy email cím és jelszó megadásával. A regisztráció során megadott adatok helyességéért a Tulajdonos, illetve az Üzemeltető semminemű felelősséget nem vállal.

A regisztrációt követően Üzemeltető és/vagy Tulajdonos a Felhasználó részére az Alkalmazás működésével kapcsolatosan, különösen versenyjelentkezéssel kapcsolatos tájékoztatást, visszaigazolást, alkalmazás frissítésével kapcsolatos tájékoztató leveleket küldhet a Felhasználó e-mail címére.

Az Alkalmazás adatbázisából előzetes értesítés nélkül törlésre kerülhet az a Felhasználó, aki az általa megosztott tartalmakkal megsérti harmadik fél személyiségi vagy egyéb jogait, valamint a szerzői jogot, bármilyen Szellemi Tulajdonnal kapcsolatos jogot vagy bármilyen egyéb jogszabály rendelkezéseit, kereskedelmi, üzleti célú hirdetéseket jelenít meg (ún. spam) formájában akár saját profiljával, akár a közösségi felületeken megosztott üzenetekkel, más Felhasználókat zaklat, megfélemlít, rágalmaz saját profiljával. Az Alkalmazás adatbázisából előzetes értesítés nélkül törlésre kerülhet az a Felhasználó is, aki az Alkalmazást saját nevében terjeszti, részben vagy egészben másolja, átdolgozza, a Szellemi Tulajdont bármilyen egyéb módon bitorolja, másolja, azzal visszaél, jogosulatlanul használja az Alkalmazás és a Tulajdonos védjegyeit, kárt tesz az Alkalmazásban bármilyen módon, pl. szoftverek és távközlési berendezések segítségével a jelen Felhasználási Feltételekben foglaltakat bármilyen egyéb módon megszegi.

A Felhasználó bármikor kérheti regisztrációjának törlését írásban a tinderformusic@gmail.hu email címre küldött levélben.


### Értesítések

Az Alkalmazás használata során, a beépített üzenetküldő szolgáltatás segítségével értesítéseket kaphat a Felhasználó az Alkalmazással kapcsolatosan. A telepítést követően az első lépésként az Alkalmazás engedélyt kér a rendszerszintű értesítésekhez ezeket lemondani a telefon operációs rendszerének Beállításaiban lehetséges.


### Garancia és kártérítés

Az Alkalmazás használatához a felhasználói oldalon szükséges – fent meghatározott vagy bármely egyéb - technikai feltételeket a Felhasználónak kell biztosítania, teljesítenie. Ezen technikai feltételek nem teljesüléséért a Tulajdonos nem vonható felelősségre. Ugyanígy nem vonható felelősségre a Tulajdonos az Alkalmazás használatából adódóan, a készüléken bekövetkező adatvesztésért, meghibásodásért. A Tulajdonos kizár minden kártérítési felelősséget az Alkalmazáshoz csatlakozó minden külső szoftver által nyújtott (így kiemelten Facebook adatok átvétele) vagy megjelenített adattal, információval kapcsolatban. A Tulajdonos nem vállal garanciát az Alkalmazás megszakításmentes működéséért, valamint vis major hibákért. Az ebből eredő adatvesztésért, tartalom vesztésért a Tulajdonos szintén nem tartozik kártérítési felelősséggel.


### Egyéb rendelkezések

Jelen Felhasználási Feltételekben nem szabályozott kérdésekben a hatályos jogszabályok – különösen, de nem kizárólagosan a Polgári Törvénykönyvről szóló 2013. évi V. törvény, az Európai Parlament és Tanács 2016. április 27-i (EU) 2016/679 Rendelete a természetes személyeknek a személyes adatok kezelése tekintetében történő védelméről és az ilyen adatok szabad áramlásáról, valamint a 95/46/EK irányelv hatályon kívül helyezéséről, az információs önrendelkezési jogról és az információ szabadságról szóló 2011. évi CXII. törvény, a szerzői jogról szóló 1999. évi LXXVI. törvény, valamint az elektronikus kereskedelmi szolgáltatások, valamint az információs társadalommal összefüggő szolgáltatások egyes kérdéseiről szóló 2001. évi CVIII. törvény – rendelkezései az irányadóak.


### Kapcsolat

Az Alkalmazás támogatását az Üzemeltető végzi munkanapokon, 9:00 és 17:00 között. Az Alkalmazás működésével kapcsolatban a Felhasználó fejlesztoJatek@mail.com e-mail címre küldheti kérdéseit, amelyre az Üzemeltető a fenti időszakban válaszol.

